Convocatòria de juny:

L'assignatura es podrà superar de dues formes o modalitats: per controls o examen final.
Els controls correspondran essencialment a algun tema o bloc temàtic, sense que això vulgui dir que no puguin entrar conceptes de temes anteriors. 
La no presentació a dos controls o l'obtenció d'una nota inferior a 1 (sobre 8) en dos controls, d'alguna de les dues parts del l'assignatura suposarà passar a la modalitat d'examen final per a aquest alumne.

Modalitat de controls

Àlgebra Lineal (Primer quadrimestre): Es realitzaran 5 controls que seran de caràcter eminentment pràctic. El primer parcial correspondrà als temes 1 al 4, i els següents correspondran a un parcial per tema.
Introducció a la Probabilitat (Segon quadrimestre): Es realitzaran 4 controls que seran de caràcter eminentment pràctic. El primer parcial correspondrà als temes 9 i 10, i els següents correspondran a un parcial per tema.

Aquests controls tendran un valor del 80% de la nota. Un 10% consistirà en la realització dels qüestionaris que es posaren al Campus Extens. L'altre 10% consistirà en la realització de forma correcta dels exercicis proposats a les classes pràctiques.

Haurà una nota d'Àlgebra Lineal i una altra d'Introducció a la Probabilitat. La nota final s'obtindrà fent la mitjana de les notes de les dues parts sempre i quan la nota de cada part sigui superior o igual a 3 (sobre 10) i la nota mitjana dels controls de cada part sigui superior o igual a 3 (sobre 10).

Si una d'aquestes parts s'aprova o se suspèn amb una nota superior o igual a 4, es conservarà la nota per al mes de setembre. Si se suspenen les dues parts amb una nota inferior a 4 es passarà a la modalitat d'examen final al mes de setembre.

Modalitat d'examen final

Durant el mes de juny es realitzarà un examen que constarà de dues parts, una d'Àlgebra Lineal i l'altra d'Introducció a la Probabilitat. Cada part es puntuarà per separat amb el mateix pes específic. Per aprovar l'assignatura s'han d'aprovar les dues parts i la nota final serà la mitjana de les notes de les dues parts.
El que suspengui per juny en aquesta modalitat s'haurà de presentar de tota l'assignatura al mes de setembre.


Convocatòria de setembre:

Constarà de dues parts, una d'Àlgebra Lineal i l'altra de Probabilitat amb el mateix pes específic.

Modalitat de controls: S'examinarà només de la part suspesa i es tendran en compte les notes dels qüestionaris i dels exercicis de les classes pràctiques si beneficien l'alumnat. La mitjana serà la mitjana de les dues parts sempre que la nota sigui superior o igual a 3, en cas contrari l'assignatura quedarà suspesa.

Modalitat d'examen final: Haurà de fer les dues parts.